Накратко:

1. Темите са индивидуални
2. Не може двама да пишат по една и съща тема
3. Вие сами си избирате темата - пишете мейл на philip@abv.bg с предложение. Аз одобрявам или прецизирам ако не става. Ако не може да си измислите, пишете ми и аз ви избирам нещо служебно.
4. Очаква се да опишете теоретично даден проблем, да го демонстрирате с практически пример, да обсъдите възможни решения и да покажете поне едно от тях.
5. В текстовата част трябва да се спазят всички стандартни изисквания за доклад - увод, изложение, заключение, използвана литература, коректно цитиране на източниците, приложения със сорс код от практическия пример
6. Обемът не е фиксиран - предпочита се да е кратко, ясно и точно в целта, а не дълго и безсмислено. Например ако описвате в няколко страници "колко е важна информационната сигурност" и че "в днешно време все повече хора използват компютри", това няма да донесе положителен бонус.
7. Хубаво е да се покажат примери с реални приложения, които са имали или (най-добре) имат подобна уязвимост (базата от данни CVE е чудесен източник за търсене на такива).
8. Защитите са публични по време на упражнения - заставате пред колегите си в залата и представяте доклада си.